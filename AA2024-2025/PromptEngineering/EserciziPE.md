### Esercizio 1: creazione di un prompt

**Obiettivo:** Comprendere le diverse sezioni che possono comporre un prompt.

**Istruzioni**:

- Partendo dal frammento di relazione d'esame [000-ProgettoEsame.md](./000-ProgettoEsame.md), scrivere un prompt con l'obiettivo di verificare che la sezione di Ideazione del progetto sia conforme a quanto definito dai requisiti d'esame e dal [modello di relazione](https://github.com/paoloceravolo/Editoria-Digitale-Relazione-2023-2024/blob/master/RelazioneProgettoEsame.md) fornito dal docente.
- I risultati saranno confrontati in classe e con le indicazioni fornite nelle slide del corso.

### **Esercizio 2: ottimizzazione di un prompt**

**Obiettivo:** Sperimentare diverse formulazioni di un prompt per ottenere risposte ottimali.

**Istruzioni:**

- Provare il seguente prompt:*"Spiega cosa sono gli algoritmi di ricerca."*

- Osservare i limiti di questa soluzione.

- Riformulare il prompt per ottenere una spiegazione dettagliata e adatta a un pubblico tecnico.
- Riformulare il prompt per renderlo comprensibile a un pubblico non esperto.

### **Esercizio 3: prompt ambiguo vs. specifico**

**Obiettivo:** Comprendere l'importanza della specificità nei prompt.

**Istruzioni:** 

- Provare un prompt ambiguo, ad esempio: *"Dimmi qualcosa sui linguaggi di programmazione."*

- Analizzare le risposte generate.
- Modificare il prompt per ottenere informazioni più strutturate (ad esempio: "Confronta Python e Java per quanto riguarda la gestione della memoria e le applicazioni tipiche").

### **Esercizio 4: catena di prompt**

**Obiettivo:** Creare una catena di istruzioni che aiutino il LLM a dettagliare progressivamente il compito assegnato.

**Istruzioni**:

- Progettare una serie di prompt per guidare una conversazione su un argomento specifico, come la sicurezza informatica. Ad esempio: 

  - Primo turno: Introduzione generale all'argomento.

  - Secondo turno: Approfondimento su un aspetto specifico (es. "Crittografia asimmetrica").

  - Terzo turno: Proposta di applicazioni pratiche o esempi reali.

### **Esercizio 5: prompt creativi**

**Obiettivo:** Usare i modelli di linguaggio per scopi creativi.

**Istruzioni**:

- Progettare un prompt per generare contenuti creativi. Ad esempio:

  - Una storia breve basata su un input casuale (es. "Un robot in un mondo medievale").

  - La spiegazione di un concetto matematico complesso per un pubblico di bambini.

  - Un dialogo immaginario tra due figure storiche che discutono di tecnologia moderna.

- Osservare i risultati e discutere come il prompt engineering possa contribuire a processi creativi.
